ב"ה

ראוטינג טיים - ניתוב שיחה לפי זמנים
ניתן להגדיר שלוחה לניתוב כל השיחות המגיעות, לפי השעות המוגדרות לנציגים.

type=routing_time
קישורים לתוספים שניתנים להגדרה בכל מודול
רשימת כל ההגדרות שניתנות להטמעה בכל מודול
הגדרות זיהוי בכניסה לשלוחה
הסבר על הודעת ברוכים הבאים (הודעה ראשונה בשלוחה)
הרשאות כניסה לשלוחה
בנוסף יש להגדיר את הנציגים ואת הזמנים שהם עונים.
סדר ההגדרות הם כך:
מספר לניתוב
באיזה שעות
באיזה ימים בשבוע
באיזה ימים בחודש
באיזה חודשים

בין נתון לנתון יש להפריד בנקודה.

אם רוצים שיפנה ללא הגבלה, ניתן לשים *.

routing_time_1=0509111111.09:00-17:00.mon-fri.1-20.jun
routing_time_2=0509029999.*.*.1-20.jun
routing_time_3=0721234567
routing_time_4=0729876543.*.*.*.*
כאן בדוגמה המספר הראשון לניתוב הוא 0509111111 השיחה תועבר רק בין 9 בבוקר ל5 אחה"צ בימים שני עד שישי, מהראשון עד ה20 לחודש יוני בלבד.
המספר השני הוא 0509029999 והשיחה תועבר בכל שעות היממה ובכל ימות השבוע מהראשון עד ה20 לחודש יוני בלבד.
המספר השלישי הוא 0721234567 והשיחה תועבר תמיד, כי אם אין הגדרות, אז משתמשים בכל ההגדרות.
גם למספרהרביעי שהוא 0729876543 השיחה תועבר תמיד - כי הכניסו בתנאי * - שזה אומר כל האפשרויות.

רשימת הימים:
"sun" | "mon" | "tue" | "wed" | "thu" | "fri" | "sat"
רשימת החודשים
"jan" | "feb" | "mar" | "apr" | "may" | "jun" | "jul" | "aug" | "sep" | "oct" | "nov" | "dec"

המערכת בודקת מספר מספר, כלומר שאם השעות של הראשון תואמות, המערכת תעביר את השיחות אליו, ולא תמשיך לנציגים אחרים, ורק אם הראשון אינו תואם לשעות של עכשיו, המערכת ממשיכה לבא בתור.

באם אין אף נציג שהשעות שלו תואמות, המערכת תשמיע את ההודעה M1041 "המענה סַגוּר כעת, אנא נסו שוב בשעות הפעילות", ותחזור שלב אחד אחורה.
אם רוצים שילך לשלוחה אחרת ניתן להגדיר | ראה כאן את האפשרויות להגדרה.
ההגדרה היא:

close_time_goto=/2
**## מעבר בסיום החיוג אם השיחה לא נענתה וכד' **

אחרי כמה זמן יעבור לשלוחה אחרת - אם אין מענה

routing_end_time=20
בדוגמה מוגדר שאם המחייג לא קיבל מענה יעבור אחרי 20 שניות

מעבר בסיום בשלוחה
ברירת מחדל לאחמ"כ חוזר שלב אחד אחורה ניתן להגדיר מעבר לשלוחה אחרת או ניתוק | ראה כאן את האפשרויות להגדרה.
ההגדרה היא:

routing_end_goto=/8
כאן בדוגמה ילך לשלוחה 2 שתחת השלוחה הראשית

זיהוי שיחה
ניתן להגדיר את זיהוי השיחה היוצאת 3 אופציות.
ברירת מחדל השיחה מנותבת עם מספר המחייג
אם רוצים שיופיע מספר המערכת יש להגדיר

routing_your_id=did
לתשומת ליבכם! המספר שיופיע זה מספר המערכת הראשית.
לחילופין ניתן להגדיר מספר מיוחד שיהיה הזיהוי

routing_your_id=special.0501234567
בדוגמה כאן הזיהוי שיופיע על הצג יהיה 0501234567.
שימו לב!, הגדרה זו תעבוד רק במספרים משניים של המערכת, וכן ניתן לבקש מהשירות הלקוחות להוסיף מספרים נוספים שיוכלו להגדיר במיוחד.

מוזיקה בהמתנה
אם רוצים, ניתן לשנות את המוזיקה בהמתנה ע"י ההגדרה

music_on_hold=
ויש לשים את שם המוזיקה.
ניתן להוסיף מוזיקה בהמתנה בצורה עצמאית ראה כאן
ניתן לשלוח לשירות הלקוחות מוזיקה בהמתנה כדי שתוכלו להגדיר זאת בקו, להלן כמה סוגים שכבר מובנות בקו.

לחילופין ניתן להגדיר שלא יהיה מוזיקה, אלא צליל חיוג רגיל, וזאת ע"י ההגדרה

music_on_hold=no
מוסיקה מובנת
שימו לב!, הזכויות שמורות לחברת ימות המשיח.
אם יהיה ביקוש נוסיף שירים נוספים לספריית המוסיקה לבחירה.

צמאה
מוסיקה בלבד

music_on_hold=ztomao
מוסיקה עם הודעה "שיחתכם חשובה לנו"
music_on_hold=ztomao+patiach
מוסיקה וואקלית לשלושת השבועות

music_on_hold=Vocal
מוזיקה לפי הנציג שעונה בעת
ניתן גם להגדיר שלפני שמועבר להמתנה יהיה מיוחדת לפי הנציג שעונה, כלומר לנציג שעכשיו זה השעות שלו, וזאת ע"י ההגדרה

play_phone=file
וכן יש להוסיף קובץ מתאים לכל מספר טלפון, את הקובץ יש לקרוא בשם Phone ומספר הטלפון, לדוגמה, אם המספר שעכשיו עונה הוא 0501234567, יש לקרוא לקובץ בשם Phone0501234567.

הקלטת שיחות ושליחה למייל
ברירת מחדל מקליט את השיחות בשלוחה אם לא רוצים שיקליט ניתן להגדיר

routing_time_record=no
ברירת מחדל: הקלטת השיחה נשלחת לדואר האלקטרוני המוגדר של המערכת, אלא אם מוגדר לא לשלוח על ידי הקוד:

routing_time_emeil_send=cancel
ניתן לשנות כתובת מייל למשלוח הקלטות בשלוחה המוגדרת על ידי הקוד:

routing_time_email_address=aa@dd.co.il
ניתן לשנות גם את השם המופיע בתור שולח האימייל, לדוגמה:

routing_time_email_name=avrham
הודעות
M1041 המענה סגור כעת אנא נסו שוב בשעות הפעילות
M1042 שלוחה זו אינה מוגדרת במערכת,
M1043 יתרת יחידות נמוכה לביצוע השיחה
M1026 שלום ולהתראות

